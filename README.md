# Lift with Conscia

Dette er et 3-dagers fullkroppsprogram som passer for nybegynnere og de som har løfta litt fra før. Det har fokus på tunge baseløft i kombinasjon med isolasjonsøvelser for hypertrofi. Det fine med at man trener fullkropp er at man ikke trenger å holde så mye styr på dagene man trener, og man trenger heller ikke være redd for at man ikke får trent noen av muskelgruppene nok per uke. Det eneste man må ta høyde for er at man ikke trener to dager etter hverandre og at man alltid legger inn minst en dag restitusjon mellom øktene. Det er jo en del av dere som av en eller annen grunn er glade i spring/sykle langt, og da er det greit at man ikke gjør det dagen etter man har trent, men heller gjør noe slikt; "trene -> hvile -> løpe -> trene -> hvile" osv.

Vekt styrer man selv og det kan være verdt å starte lavt på baseøvelsene så kroppen får gått gjennom progresjon for å stimulere muskulaturen. Det gjør også at man holder en naturlig progresjonskurve med riktig form og teknikk hele veien. Målet bør være at man øker i baseløft med 2.5kg når man har fullført øvelsen med suksess ved to anledninger. Så har du gjort knebøy ved to anledninger 80kg så kan du øke til 82.5kg neste økt du kjører knebøy. Ved isolasjonsøvelsene øker man ca. 1kg eller etter feeling. 

Merk at oppvarmingsett til enhver tid utføres ved ca 60% av gjeldende arbeidsvekt. Så gjør du 100kg i benken så varmer du opp med 60kg (og varm også opp ledd i forkant). Å løpe eller gå til oppvarming for å gjøre "kroppen varm" har liten eller ingen hensikt når det gjelder å gjøre muskulaturen klar for løft. Det er det du skal løfte med som trenger å varmes opp. 

## Du finner øktene her

[Økt 1 - Fokus på trekk](workouts/day1.md)
[Økt 2 - Fokus på skyving](workouts/day2.md)
[Økt 3 - All Inclusive](workouts/day3.md)
